# BCN-Commerce - CAS DE NEGOCI #

## 1. DESCRIPCIÓ DEL PRODUCTE
Es vol construir un sistema que permeti aproximar a les persones que viuen a la ciutat de Barcelona, als petits comerços de la ciutat.
Els comerços tindran un espai on promocionar-se i poder augmentar el volum de la seva demanda, sigui donant informació, sigui oferint un sistema de fidelització o un sistema de subscripció a les persones que viuen a la zona del comerç.

## 2. CONTEXT DE NEGOCI
El sector de negoci de la nostra aplicació és comercial, ja que dóna suport als comerços de Barcelona per tenir un espai per anunciar-se i donar-se a conèixer.
El software a desenvolupar és un producte de consum públic, ideat pel departament de Smartcities de l’ajuntament de Barcelona. La vida prevista d'aquesta aplicació és de més 4 anys, fins que apareguin noves tecnologies que obliguin a actualitzar l'aplicació o canviï la necessitat d'aquesta.

## 3. OBJECTIUS DEL PRODUCTE
Els objectius del sistema són objectius S.M.A.R.T. De les sigles en anglès de Specific, Mesurable, Agreed, Realistic i Time-bound. En concret,
tot objectiu és clar, mesurable si s'ha assolit, consensuat per les parts interessades, realista i limitat temporalment. [2]

1. Augmentar les vendes en els petits comerços de Barcelona en un 10% al cap d'un any d'implantar el sistema
2. Incrementar els ingressos de l'any passat dels petits comerços de Barcelona al cap d'un any d'implantar el sistema.
3. Oferir als petits comerços de Barcelona un espai on publicitar-se des del moment que s'implanta el sistema.
4. Oferir als petits comerços de Barcelona la possibilitat promocionar-se i posar ofertes des del moment que s'implanta el sistema.
5. Oferir als petits comerços de Barcelona un sistema de fidelització amb els clients més freqüents des del moment que s'implanta el sistema.
6. Fer créixer la popularitat de l'Ajuntament de Barcelona en 10 punts respecte a les enquestes anteriors al cap d'un any d'implantar el sistema.
7. Permetre als ciutadans de Barcelona subscriure's a les promocions dels comerços adherits al sistema des del moment que s'implanta.
8. Permetre als ciutadans de Barcelona trobar els petits comerços de la ciutat des del moment que s'implanta el sistema.

## 4. RESTRICCIONS ##
1. Geolocalització: L'aplicació sols està especificada per utilitzar-la en Barcelona.
2. Escalabilitat: L'aplicació tindrà un límit de persones que puguin utilitzar-la alhora sense que se saturin els servidors
3. Disponibilitat: Hi haurà parada de servidors per manteniment per tant la nostra aplicació no estarà disponible al 100%
4. Estàndards legals: La nostra aplicació complirà la legislació actual amb tota la informació que recapti.

## 5. PREVISIÓ FINANCERA ##
El producte no és comercial, per tant no es traurà benefici monetari.
Per altra banda, es poden treure beneficis polítics, ja que de cara als comerços l'ajuntament haurà facilitat una eina que permetrà fer publicitat gratuïta als comerços. Tanmateix aportarà un benefici social de cara als ciutadans, donat que atorgarà un servei per poder conèixer i comparar comerços.
Aquesta aplicació és necessària per poder unir el petit comerç i el ciutadà, i formar així una xarxa d'informació entre ciutadans i botiguers.
Es tindrà en compte que no tots els ciutadans tindran els recursos per utilitzar la nostra aplicació. Una que el 84% dels ciutadans de Barcelona té Internet a la llar i un 76% es connecta des del mòbil i això implica que d'entre unes 256.000 a unes 385.000 persones no podran utilitzar-la. [1]

## 6. RECURSOS ## 
[1] Mobile World Capital Barcelona. *L'escletxa digital a la ciutat de Barcelona*. Disponible a: http://mobileworldcapital.com/escletxa-digital/#3rdPage - Consultat el: 12 Març 2016
[2] Wikipedia. *SMART Criteria*. Disponible a: https://en.wikipedia.org/wiki/SMART_criteria - Consultat el: 12 Març 2016
[3] OposicionesTIC. *Consejos e Información de utilidad para aquellos que han iniciado el camino de las oposiciones de Informática y Telecomunicaciones*. Disponible a: http://oposicionestic.blogspot.com.es/2009/07/el-sueldo-de-un-funcionario-tic.html Consultat el: 16 Març 2016.
