# BCN-Commerce - CAS DE NEGOCI #

## 1. DESCRIPCIÓ DEL PRODUCTE
Es vol construir un sistema que permeti aproximar a les persones que viuen
a la ciutat de Barcelona, als petits comerços de la ciutat.
Els comerços tindran un espai on promocionar-se i poder augmentar el volum
de la seva demanda, sigui donant informació, sigui oferint descomptes
a les persones que viuen a la zona del comerç.

## 2. CONTEXT DE NEGOCI
El sector de negoci de la nostra aplicació és comercial, ja que dóna suport
als comerços de Barcelona per tenir un espai per anunciar-se i donar-se a conèixer.
El software a desenvolupar és un producte de consum públic, ideat pel
departament de Smart Cities de l’ajuntament de Barcelona. La vida prevista d'aquesta
aplicació és més 4 anys fins que apareguin noves tecnologies que obliguin
a actualitzar l'aplicació o canviï la necessitat d'aquesta.

## 3. OBJECTIUS DEL PRODUCTE 
Els objectius del sistema són objectius S.M.A.R.T. De les sigles en anglès de Specific, Mesurable, Agreed, Realistic i Time-bound. En concret,
tot objectiu és clar, mesurable si s'ha assolit, consensuat per les parts interessades, realista i limitat temporalment. [2]

1. Augmentar les vendes en els petits comerços de Barcelona al cap d'un any d'implantar el sistema
2. Incrementar els ingressos de l'any passat dels petits comerços de Barcelona al cap d'un any d'implantar el sistema.
3. Oferir als petits comerços de Barcelona un espai on publicitar-se des del moment en que s'implanta el sistema.
4. Oferir als petits comerços de Barcelona la possibilitat promocionar-se i posar ofertes des del moment en que s'implanta el sistema.
5. Oferir als petits comerços de Barcelona un sistema de fidelització amb els clients més freqüents des del moment en que s'implanta el sistema.
6. Fer crèixer la popularitat de l'Ajuntament de Barcelona al cap d'un any d'implantar el sistema.
7. Permetre als ciutadans de Barcelona subscriure's a les promocions dels comerços adherits al sistema des del moment en que s'implanta.
8. Permetre als ciutadans de Barcelona trobar els petits comerços de la ciutat des del moment en que s'implanta el sistema.

## 4. RESTRICCIONS ## 
1. Escletxa tecnològica:
El 84% dels ciutadans de Barcelona té Internet a la llar i un 76% es connecta des del mòbil.
Això implica que d'entre unes 256.000 a unes 385.000 persones no podran
accedir al sistema de forma freqüent. [1]
2. Comerços:
És essencial que el màxim de comerços possibles s'adhereixin al sistema
i n'esdevinguin parts interessades, però no podem obviar el fet que hi
haurà alguns que no voldran participar.
3. Difusió:
Per assegurar un màxim ús del sistema, és clar que requerirà el màxim
nombre de negocis participant-hi. No obstant això, és crucial que hi hagi
la màxima publicitat d'aquest sistema i que arribi al màxim nombre de
ciutadans possibles.
4. Restricció tecnològica:
L'ús d'altres sistemes com servidors i bases de dades podrà afectar el bon
funcionament del sistema. Per exemple, la caiguda dels servidors deixaria
el sistema completament inservible.

## 5. PREVISIÓ FINANCERA ## 
El producte no és comercial, per tant no es traurà benefici monetari.
Per altra banda, es poden treure beneficis polítics, ja que de cara als
comerços l’ajuntament haurà facilitat una eina que permetrà fer publicitat
gratuïta als comerços. Tanmateix aportarà un benefici social de cara als
ciutadans, donat que atorgarà un servei per poder conèixer i comparar comerços.
Aquesta aplicació és necessària per poder unir el petit comerç i el ciutadà,
i formar així una xarxa d'informació entre ciutadans i botiguers.

## 6. RECURSOS ## 
[1] Mobile World Capital Barcelona. *L'escletxa digital a la ciutat de Barcelona*. Disponible a: [](http://mobileworldcapital.com/escletxa-digital/#3rdPage) - Consultat el: 12 Març 2016
[2] Wikipedia. *SMART Criteria* Disponible a: [](https://en.wikipedia.org/wiki/SMART_criteria) - Consultat el: 12 Març 2016
[3] OposicionesTIC. *Consejos e Información de utilidad para aquellos que han iniciado el camino de las oposiciones de Informática y Telecomunicaciones*. Disponible a: [](http://oposicionestic.blogspot.com.es/2009/07/el-sueldo-de-un-funcionario-tic.html) Consultat el: 16 Març 2016.
